# Výběrová řízení v České pirátské straně
//pro nákupy nad 10.000,- Kč//

## § 1 Záměr
 1. Výběrová řízení(§ 6 PraH) jsou hlavním prostředkem umožňujícím vybrat kvalitního dodavatele produktů a práce.
 2. Potřeba placeného dodavatele musí být stanovena v **záměru**(§ 10 PraH), který schvaluje příslušný orgán strany. **Návrh záměru** předkládá schvalujícímu orgánu příslušná organizační složka (**zadavatel**).(§ 8(1)d) RoPr) 
 3. Návrh záměru musí určovat **předmět nákupu**, **cenový limit**(§ 10(2) PraH), **typ výběrového řízení**(§ 2) a hospodáře(§ 4 PraH) odpovědného za realizaci nákupu(**realizátora**), případně **prostředky na realizaci** výběru (např. náklady na inzerci). Záměr dále definuje i personální složení **výběrové komise**, pokud je třeba.

## § 2 Typ výběrového řízení
  1. **Marketingový průzkum** (§ 4) - Cílem je ověřit situaci na trhu, zejména cenovou hladinu, možné termíny dodání a parametry. Cílem MP není určení konkrétního dodavatele a nákup produktů. Provádí se pouze v případech, kdy nemáme dostatek informací k vypsání výběrového řízení na dodávku produktů. Marketingový průzkum slouží jako vstupní informace pro konkrétní výběrová řízení.
  2. **Výběr dodavatele produktu** ((zboží i služeb)) - Cílem je vybrat konkrétního dodavatele ve veřejném výběrovém řízení.  Výběr dodavatele s garantovanou kvalitou a co nejnižší cenou. Tento způsob výběru lze aplikovat pouze na produkty, jejichž kvalita nemůže být cenou ovlivněna (např. elektrická energie). 
  3. **Výběr zaměstnance**, nebo dodavatele práce - Cílem je přijmout zaměstnance nebo vybrat osobu, která bude vykonávat určené práce.

## § X Obecné zásady
  1. Realizátor je zodpovědný za zveřejnění výběrového řízení a oslovení alespoň tří vhodných uchazečů.
  2. Realizátor zveřejňuje zadávací dokumenteci výběrového řízení na vnějších ((web, sociální sitě)) i vnitřních ((web, newsletter)) komunikačních prostředcích strany.
  2. V zadávací dokumentaci musí být zejména jednoznačně stanoveny základní požadavky na dodavatele (např. termín, množství, konkrétní parametr), které musí být splněny.
  2. seznam obeslaných a případné odkazy na inzerci.//
  3.  Hodnotící komise ověří splnění základních požadavků. Uchazeči, kteří nesplnili základní podmínky, jsou z hodnocení vyřazeni.
  4.  Výsledek výběrového řízení oznamuje uchazečům realizátor. Realizátor je odpovědný i za následné řešení smluvního vztahu.

## § 3 Marketingový průzkum
  1. Potřebu marketingového průzkumu může navrhnout realizátor zadavateli, nebo zadavatel v rámci návrhu záměru.(§ 1(2))
  2. Realizátor stanoví způsob provedení marketingového průzkumu. Případně navrhne zadaveteli potřebu financování nákladů spojených s realizací průzkumu (např. inzerci).
  3. Výsledky průzkumu nejsou bezprostřeně zveřejněny, ale předloženy zadavateli. Slouží jako podklad pro vypsání konkrétních výběrových řízení. Výsledky jsou zveřejněny až po ukončení následného výběrového řízení.

## § 4 Výběr dodavatele produktů
  1. Realizátor může pro účely výběru dodavatele použít i aukci.
  2. V zadávací dokumentaci musí být uveden předmět a termín (období) požadované dodávky a termín a způsob požadovaného dodání nabídky, případně pravidla aukce. Hodnotícím kritérium je cena. Návrh smlouvy je součástí nabídky dodavatele, není-li v záměru stanoveno jinak.
  3. Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup (není-li použita aukce).
  4. Z nevyřazených nabídek vybere realizátor nabídku s nejnižší cenou.

## § 5 Výběr dodavatele s požadavky na kvalitu 
  2. Základním požadavkem ověřujícím schopnost dodávky požadovaných produktů jsou reference od jiných zákazníků. Rozsah požadovaných referencí určuje realizátor. Výjimku z požadavku na reference v zadávací dokumentaci může povolit v odůvodněných případech pouze zadavatel.
  3. Realizátor stanoví konkrétní kvalitativní parametry a uvede je do hodnotící tabulky. Ke každému hodnotícímu parametru stanoví „váhu“ (procentuální podíl na celkovém hodnocení) a hodnotovou škálu (např. body z pořadí uchazečů v hodnoceném parametru). Způsob hodnocení musí být uveden v zadávací dokumentaci.
  4. Hodnotícím parametrem může být i zpětná vazba od referenčních zákazníků, případně i hodnocení Pirátů (u dodavatelů, kteří Pirátské straně již dodávali). V případě negativních referencí může být uchazeč z výběrového řízení vyloučen (zejména v případě předchozí nespokojenosti s příslušným dodavatelem).
  5. Výběrové řízení může být v odůvodněných případech vícekolové. Základním důvodem pro vícekolové výběrové řízení, může být časová náročnost hodnotícího procesu. Cílem kola je výběr menší skupiny lepších uchazečů, jejichž další nabídky bude výběrová komise v požadovaných termínech schopna vyhodnotit.
  6. Realizátor zveřejňuje na informačních systémech strany ((redmine, fórum)) zadávací dokumentaci, obeslané uchazeče a odkazy na případnou inzerci (i neplacenou). V případě vícekolového výběrového řízení zveřejňuje seznam postupujících do dalšího kola a zadávací dokumentaci pro další kolo.
  7. Hodnotící komisi jmenuje zadavatel, práci komise řídí realizátor. Členy komise vybírá zadavatel z členské základny a v odůvodněných případech přizve i nezávislé odborníky. Při zadání jsou určeni i náhradníci do komise. Doporučené složení hodnotící komise: Realizátor, Zástupce zadávajícího orgánu, Zástupce uživatele a dva Odborníci pro příslušnou oblast.
  8. O průběhu výběrového řízení vede hospodář záznam v určeném informačním systému strany ((fórum)). Uvádí zde termíny a obsah jednání hodnotící komise a případnou komunikaci s uchazeči (dotazy-odpovědi apod.)
  9. Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup. V případě obdržení písemných nabídek, musí být tyto nerozbaleny až do stanoveného termínu přijímání nabídek. 
  10. Rozsah zveřejnění obsahu nabídek určuje realizátor už v zadávací dokumentaci. Standardní je kompletní zveřejnění předložených nabídek. Omezení zveřejnění některých částí nabídek musí být předem zdůvodněno.
  11. Rozsah zveřejnění výsledků průběhu hodnocení ve výběrovém řízení stanovuje realizátor. Tabulka hodnocení požadavků jednotlivými členy komise musí být zveřejněna vždy.
  12. Výsledek výběrového řízení oznamuje uchazečům realizátor. Realizátor je odpovědný i za následné řešení smluvního vztahu.

## § 5  Výběr zaměstnance, nebo dodavatele práce
  1. Zadavatel musí v rámci záměru stanovit přímého nadřízeného přijímaného. Optimální je, aby byl současně realizátorem pro příslušný záměr.
  2. Zadavatel musí v rámci záměru stanovit konkrétní náplň práce, na jejíž výkon je hledán pracovník.
  3. Zadavatel musí v rámci záměru stanovit očekávaný rozsah nakupované práce (měsíční časový rámec, typ pracovního vztahu)
  4. Realizátor zajistí účelu odpovídající zveřejnění poptávky. Poptávka musí být vždy zveřejněna i na vnitřních (fórum) a vnějších (web) komunikačních prostředcích strany.
  5. Výběr je vždy dvoukolový. Účelem prvního kola je především vyloučení nevhodných uchazečů (nesplní základní požadavky, uchazeč není ve shodě s politikou strany. Do druhého kola mohou postoupit pouze uchazeči, jejichž případné angažmá může být pro stranu přínosem. První kolo může také sloužit k zúžení počtu hodnocených v druhém kole (s ohledem na pracovní kapacitu hodnotící komise). Do druhého kole může postoupit maximálně 6 uchazečů.
  6. V druhém kole musí komise se všemi uchazeči ověřovat jejich schopnosti a zájem formou osobního pohovoru (což nevylučuje současně použít i další prostředky ověřování kvalit)
  7. Realizátor zveřejňuje na informačních systémech strany (fórum) zadávací dokumentaci a odkazy na případnou inzerci (i neplacenou).
  8. Hodnotící komisi jmenuje zadavetel, práci komise řídí realizátor, který je odpovědný i za celý průběh výběrového řízení. Členy komise vybírá zadavatel z členské základny a v odůvodněných případech přizve i nezávislé odborníky. Členem komise musí být vždy budoucí nadřízený pracovníka. Při zadání jsou určeni i náhradníci do komise. Doporučené složení hodnotící komise: Realizátor (obvykle přímý nadřízený), Zástupce zadavatele, Zástupce Personálního odboru, a dva Odborníci pro příslušnou oblast.
  9. Budoucí nadřízený pracovníka má právo odmítnout kteréhokoliv uchazeče.
  10. O průběhu výběrového řízení vede realizátor záznam v určeném informačním prostředku strany ((redmie, fórum)). Uvádí zde termíny a obsah (v přiměřeném rozsahu) jednání hodnotící komise a případnou komunikaci s uchazeči (dotazy-odpovědi apod.)
  11. Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup. V případě obdržení písemných nabídek, musí být tyto nerozbaleny až do stanoveného termínu přijímání nabídek. 
  12. Vzhledem k tomu, že uchazeči předkládají při nabídce osobní informace, musí být v zadávací dokumentaci zveřejněn rozsah informací, které budou po vyhodnocení výběrového řízení zveřejněny. Rozsah zveřejnění obsahu nabídek neúspěšných uchazečů může být značně omezen. Nabídka vítězného uchazeče musí být zveřejněna na vnitřních komunikačních prostředcích strany (po odstranění osobních údajů).
  13. Budoucí nadřízený stanoví konkrétní kvalitativní parametry potřebné pro výkon práce a uvede je do hodnotící tabulky. Ke každému hodnotícímu parametru stanoví „váhu“ (procentuální podíl na celkovém hodnocení) a hodnotovou škálu (např. body z pořadí uchazečů v hodnoceném parametru).
  14. S vítězným uchazečem bude uzavřena smlouva dle návrhu České pirátské strany ze dle šablon strany (https://www.pirati.cz/ao/sablony/start)
  15. Za zveřejnění informací o výběrovém řízení odpovídá realizátor, hodnocení uchazečů jednotlivými členy komise musí být zveřejněno vždy.
  16. Výsledek výběrového řízení oznamuje uchazečům realizátor. Realizátor je odpovědný i za následné řešení smluvního vztahu.

## § 6 Hodnocení dodavatelů
Po realizaci dodávky je zadavetel povinen vyhodnotit kvalitu uskutečněné dodávky dle této škály:
  - Vynikající plnění, doporučuji případné další nákupy.
  - Uspokojivé plnění, ale mohlo by být i lepší.
  - Zcela nevyhovující a nevhodný dodavatel.
