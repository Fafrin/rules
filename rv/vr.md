# Výběrová řízení v České pirátské straně
//pro nákupy nad 10.000,- Kč//

## § 1 Záměr
 1. Výběrová řízení(§ 6 PraH) jsou hlavním prostředkem umožňujícím vybrat kvalitního dodavatele produktů a práce.
 2. Potřeba placeného dodavatele musí být stanovena v **záměru**(§ 10 PraH), který schvaluje příslušný orgán strany. **Návrh záměru** předkládá schvalujícímu orgánu příslušná organizační složka.(§ 8(1)d) RoPr) 
 3. Návrh záměru musí určovat **předmět nákupu**, **cenový limit**(§ 10(2) PraH), **typ výběrového řízení**(§ 2) a hospodáře(§ 4 PraH) odpovědného za realizaci nákupu(**realizátora**), případně **prostředky na realizaci** výběru (např. náklady na inzerci). Záměr dále definuje i personální složení **výběrové komise**, pokud je třeba.

## § 2 Typ výběrového řízení
### 1. Marketingový průzkum 
Cílem je ověřit situaci na trhu, zejména cenovou hladinu, možné termíny dodání a parametry. Cílem MP není určení konkrétního dodavatele a nákup produktů. Provádí se pouze v případech, kdy nemáme dostatek informací k vypsání výběrového řízení na dodávku produktů. Marketingový průzkum slouží jako vstupní informace pro konkrétní výběrová řízení.
### 2. Výběr dodavatele produktu
((zboží i služeb))

Cílem je vybrat konkrétního dodavatele ve veřejném výběrovém řízení. 
### 3. Výběr zaměstnance, nebo dodavatele práce
Cílem je přijmout zaměstnance nebo vybrat osobu, která bude vykonávat určené práce.

## 3. (a) Marketingový průzkum
Potřebu marketingového průzkumu může  navrhnout hospodář nebo nakupující orgán. Příslušný hospodář stanoví způsob provedení marketingového průzkumu. V případě potřeby navrhne potřebu financování nákladů spojených s realizací průzkumu (např. inzerci). Na informačních prostředcích Pirátů (nyní fórum) hospodář zveřejní text výběru, seznam obeslaných a případné odkazy na inzerci.
Metodu způsob provedení průzkumu určuje hospodář.
Výsledky průzkumu nejsou zveřejněny, ale předloženy zadavateli. Slouží jako podklad pro vypsání konkrétních výběrových řízení. Výsledky mohou být zveřejněny až po ukončení následného výběrového řízení, které vybere konkrétního dodavatele.

## 4. (b) Výběr dodavatele produktů
Výběr dodavatele s garantovanou kvalitou
Cílem výběru je vybrat dodavatele s co nejnižší cenou. Tento způsob výběru lze aplikovat pouze na produkty, jejichž kvalita nemůže být cenou ovlivněna (např. elektrická energie).
Zveřejnění zadání výběrového řízení. Hospodář může pro účely výběru dodavatele použít i aukci. V každém případě je hospodář povinen uveřejnit text zadání výběrového řízení na informačních prostředcích strany (web).
V zadávací dokumentaci musí být uveden předmět a termín (období) požadované  dodávky a termín a způsob požadovaného dodání nabídky, případně pravidla aukce. Hodnotícím kritérium je cena.
V zadávací dokumentaci musí být jednoznačně stanoveny základní požadavky na dodavatele, které musí být splněny.
Návrh smlouvy je součástí nabídky dodavatele, není-li v záměru rozhodnuto jinak
Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup (není-li použita aukce).
Hodnotící komise ověří splnění základních požadavků. Uchazeči, kteří nesplnili základní podmínky, jsou z hodnocení vyřazeni. 
Hospodář vybere z hodnocených nabídek nabídku s nejnižší cenou.
Výsledek výběrového řízení oznamuje uchazečům hospodář. Hospodář je odpovědný i za následné řešení smluvního vztahu.  

Výběr dodavatele s požadavky na kvalitu 
V zadávací dokumentaci musí být jednoznačně uvedeny základní požadavky, které musí nabízející splnit (např. termín, množství, konkrétní parametr)
Základním požadavkem ověřujícím schopnost dodávky požadovaných produktů jsou reference od jiných zákazníků. Rozsah požadovaných referencí určuje hospodář. Výjimku z požadavku na reference v zadávací dokumentaci může povolit v odůvodněných případech pouze zadávající orgán.
Hospodář stanoví konkrétní kvalitativní parametry a uvede je do hodnotící tabulky. Ke každému hodnotícímu parametru stanoví „váhu“ (procentuální podíl na celkovém hodnocení) a hodnotovou škálu (např. body z pořadí uchazečů v hodnoceném parametru). Způsob hodnocení musí být uveden v zadávací dokumentaci.
Hodnotícím parametrem může být i zpětná vazba od referenčních zákazníků, případně i hodnocení Pirátů (u dodavatelů, kteří Pirátské straně již dodávali). V případě negativních referencí může být uchazeč z výběrového řízení vyloučen (zejména v případě předchozí nespokojenosti s příslušným dodavatelem).
Výběrové řízení může být v odůvodněných případech dvoukolové. Základním důvodem pro dvoukolové výběrové řízení, může být časová náročnost hodnotícího procesu. Cílem prvního kola je výběr menší skupiny nejlepších uchazečů, jejichž další nabídky bude výběrová komise v požadovaných termínech schopna vyhodnotit.
Hospodář zveřejňuje na informačních systémech strany (fórum) zadávací dokumentaci, obeslané uchazeče a odkazy na případnou inzerci (i neplacenou). V případě dvoukolového výběrového řízení zveřejňuje seznam postupujících do druhého kola a zadávací dokumentaci pro druhé kolo.
Hodnotící komisi jmenuje zadávající orgán, práci komise řídí realizátor. Členy komise vybírá zadavatel z členské základny a v odůvodněných případech přizve i nezávislé odborníky. Při zadání jsou určeni i náhradníci do komise. Doporučené složení hodnotící komise:
Realizítor
Zástupce zadávajícího orgánu
Zástupce uživatele
Odborník pro příslušnou oblast
Odborník pro příslušnou oblast
O průběhu výběrového řízení vede hospodář záznam v určeném informačním systému strany ((fórum)). Uvádí zde termíny a obsah jednání hodnotící komise a případnou komunikaci s uchazeči (dotazy-odpovědi apod.)
Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup. V případě obdržení písemných nabídek, musí být tyto nerozbaleny až do stanoveného termínu přijímání nabídek. 
Rozsah zveřejnění obsahu nabídek určuje hospodář už v zadávací dokumentaci. Standardní je kompletní zveřejnění předložených nabídek. Omezení zveřejnění některých částí nabídek musí být předem zdůvodněno
Rozsah zveřejnění výsledků průběhu hodnocení ve výběrovém řízení stanovuje hospodář. Tabulka hodnocení požadavků jednotlivými členy komise musí být zveřejněna vždy.
Výsledek výběrového řízení oznamuje uchazečům hospodář. Hospodář je odpovědný i za následné řešení smluvního vztahu.  
5. (c) Výběr zaměstnance, nebo dodavatele práce
Zadavatel musí v rámci záměru stanovit přímého nadřízeného přijímaného. Optimální je, aby byl současně hospodářem pro příslušný záměr.
Zadavatel musí v rámci záměru stanovit konkrétní náplň práce, na jejíž výkon je hledán pracovník.
Zadavatel musí v rámci záměru stanovit očekávaný rozsah nakupované práce (měsíční časový rámec, typ pracovního vztahu)
Určený hospodář zajistí účelu odpovídající zveřejnění poptávky. Poptávka musí být vždy zveřejněna i na vnitřních (fórum) a vnějších (web) komunikačních prostředcích strany.
Výběr je vždy dvoukolový. Účelem prvního kola je především vyloučení nevhodných uchazečů (nesplní základní požadavky, uchazeč není ve shodě s politikou strany. Do druhého kola mohou postoupit pouze uchazeči, jejichž případné angažmá může být pro stranu přínosem. První kolo může také sloužit k zúžení počtu hodnocených v druhém kole (s ohledem na pracovní kapacitu hodnotící komise). Do druhého kole může postoupit maximálně 6 uchazečů.
V druhém kole musí komise se všemi uchazeči ověřovat jejich schopnosti a zájem formou osobního pohovoru (což nevylučuje současně použít i další prostředky ověřování kvalit)
Hospodář zveřejňuje na informačních systémech strany (fórum) zadávací dokumentaci a odkazy na případnou inzerci (i neplacenou). 
Hodnotící komisi jmenuje zadávající orgán, práci komise řídí hospodář, který je odpovědný i za celý průběh výběrového řízení. Členy komise vybírá zadavatel z členské základny a v odůvodněných případech přizve i nezávislé odborníky. Členem komise musí být vždy budoucí nadřízený pracovníka. Při zadání jsou určeni i náhradníci do komise. Doporučené složení hodnotící komise:
Hospodář (obvykle přímý nadřízený)
Zástupce zadávajícího orgánu
Zástupce Personálního odboru
Odborník pro příslušnou oblast
Odborník pro příslušnou oblast
Budoucí nadřízený pracovníka má právo odmítnout kteréhokoliv uchazeče.
O průběhu výběrového řízení vede hospodář záznam v určeném informačním prostředku strany (fórum). Uvádí zde termíny a obsah (v přiměřeném rozsahu) jednání hodnotící komise a případnou komunikaci s uchazeči (dotazy-odpovědi apod.)
Nabídky musí být zasílány na emailovou adresu do schránky, k jejímuž obsahu nebude mít až do termínu ukončení přijímání nabídek nikdo přístup. V případě obdržení písemných nabídek, musí být tyto nerozbaleny až do stanoveného termínu přijímání nabídek. 
Vzhledem k tomu, že uchazeči předkládají při nabídce osobní informace, musí být v zadávací dokumentaci zveřejněn rozsah informací, které budou po vyhodnocení výběrového řízení zveřejněny. Rozsah zveřejnění obsahu nabídek neúspěšných uchazečů může být značně omezen. Nabídka vítězného uchazeče musí být zveřejněna na vnitřních komunikačních prostředcích strany (po odstranění osobních údajů).
Budoucí nadřízený stanoví konkrétní kvalitativní parametry potřebné pro výkon práce a uvede je do hodnotící tabulky. Ke každému hodnotícímu parametru stanoví „váhu“ (procentuální podíl na celkovém hodnocení) a hodnotovou škálu (např. body z pořadí uchazečů v hodnoceném parametru).
S vítězným uchazečem bude uzavřena smlouva dle návrhu České pirátské strany ze dle šablon strany (https://www.pirati.cz/ao/sablony/start)
Za zveřejnění informací o výběrovém řízení odpovídá hospodář, hodnocení uchazečů jednotlivými členy komise musí být zveřejněno vždy.
Výsledek výběrového řízení oznamuje uchazečům hospodář. Hospodář je odpovědný i za následné řešení smluvního vztahu.
6. Hodnocení dodavatelů
Po realizaci dodávky je hospodář povinen vyhodnotit kvalitu uskutečněné dodávky dle této škály:
Vynikající plnění, doporučuji případné další nákupy.
Uspokojivé plnění, ale mohlo by být i lepší.
Zcela nevyhovující a nevhodný dodavatel.
