# Pravidla pro členství a status registrovaného příznivce

## Členství

##### § 1 Členský příspěvek

(1) Člen platí členský příspěvek na každé roční období v jedné splátce ve výši přiměřené jeho finančním možnostem, kterou si podle vlastní vůle stanoví v rozmezí 200 Kč až 49999 Kč.

(2) Zaplacení příspěvku na první roční období od vzniku členství je podmínkou vzniku členství. Příspěvek na každé další roční období se platí nejpozději v první den ročního období, na které se příspěvek vztahuje. Administrativní odbor zašle členovi upozornění přiměřenou dobu před splatností příspěvku.

(3) Administrativní odbor zašle upozornění členovi, jakmile se dostane do prodlení s platbou členského příspěvku. V upozornění stanoví členovi přiměřenou dodatečnou lhůtu pro doplacení příspěvku a upozorní ho, že nezaplacení členského příspěvku je důvodem pro zánik členství.

(4) Pokud dodatečná lhůta pro zaplacení členského příspěvku uplyne a člen příspěvek nezaplatí, zaniká členství dnem vzetí na vědomí (čl. 3(6) St).

##### §2 Podmínka občanství

(1) Občanem se ve stanovách rozumí 
státní občan České republikyX) a dále
občan Evropské unie,Y) který má v České republice potvrzen přechodný pobyt nebo povolen trvalý pobyt.Z)

(2) Přijmající předsednictvo splnění podmínky občanství ověří, ledaže to zjevně není třeba.

##### §3 Přihláška

(1) Přihláška dále obsahuje osobní údaje žadatele: jméno a příjmení, datum narození, místo trvalého bydliště, státní příslušnost (čl. 3(2)a St) a uchazeč k ní připojí funkční kontakt. Z přihlášky musí být jasné, kterému oblastnímu sdružení je určena.

(2) Přesnou podobu přihlášky vyhlási administrativní odbor.

## Registrovaní příznivci

##### § 4 Příznivci

Registrovaní příznivci neplatí příspěvek (čl. 4(1) a čl. 9(5)a St) a příznivcem se může stát každý bez jakýchkoliv dalších omezení, jakmile se zaregistruje podepsáním formuláře, ve kterém vyplní přezdívku, funkční kontakt a kraj. Formulář je i elektronický, kde se za podepsání považuje odeslání. Registraci příznivce může zrušit příslušné předsednictvo, pokud žádný z kontaktů nefunguje, nebo pokud příznivec poškodí stranu. Při zrušení registrace kvůli poškození strany musí předsednictvo poučit příznivce, že rozhodnutí lze přezkoumat.

##### § 5 Správa údajů

Členské přihlášky, příspěvky členů a údaje o příznivcích spravuje administrativní odbor. Přes jeho rozhraní internetového fóra, které se vhodně zjednoduší, probíhá i registrace příznivců. K papírovým přihláškám a formulářům zde zřizuje účty. Všechna oblastní sdružení podporují nábor registrovaných příznivců způsobem, který vymezí administrativní odbor. Předsednictva oblastních sdružení mají přístup ke všem údajům o registrovaných příznivcích ve své oblasti.

##### §8 Fóra uzavřená příznivcům

Orgány a organizační jednotky smějí uzavřít některá svá jednání registrovaným příznivcům; Předchozí věta se nevztahuje na příznivce, kteří jsou zvolenými členy kontrolní komise, nebo jemnovanými členy daného orgánu. 

##### §10 Účinnost

Předpis účinkuje vyhlášením a provede jej administrativní odbor.
----
X) § 3 zákona č. 186/2013 Sb., o státním občanství České republiky.
Y) Čl. 9 smlouvy o Evropské unii.
Z) § 87a a § 87g a násl. zákona č. 326/1999 Sb., o pobytu cizinců na území České republiky.
