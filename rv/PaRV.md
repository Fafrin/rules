======Pravidla volebního participativního rozpočtování ======

== § 1 Účel předpisu==

Tento předpis upravuje
  * a) rozdělování prostředků v participativním rozpočtování mezi volební kampaně strany, 
  * b) //vztah mezi účastníky projektu//.

== § 2 Kampaň ==
**Volební kampaní** se rozumí mediální kampaň na podporu některé z kandidatur strany.  

== § 3 Participativní rozpočtování ==

**Participativní rozpočtování** je postup sestavování rozpočtu((viz [[/rules/ropr#zakladni_rozpoctove_postupy|Pravidla rozpočtování]])), ve kterém každý člen svým hlasem rozhoduje o tom, která kampaň bude financován z rozpočtovaných prostředků. Výše participativního rozpočtu vychází z rozpočtu strany. 

== § 5 Kolo participativního rozpočtování ==

Každé kolo participativního rozpočtování zahajuje republikový výbor usnesením vydaným na návrh republikového předsednictva, které obsahuje
  * a) vymezení voleb, jichž se kolo týká,
  * b) stanovení výše příspěvku na kampaň z participativního rozpočtu pro přihlášky postupující do 2. kola,
  * c) stanovení výše příspěvku na kampaň z participativního rozpočtu pro alespoň tři vítěze v 2. kole,
  * d) stanovení rozpočetové položky, do níž mají převést prostředky nerozdělené ve volebním participativním rozpočtování((například rezerva, přebytek, projektový participativní rozpočet apod.))

===== Přihláška kampaně  =====

== § 6 Přijatelnost přihlášky ==

(1) Přihláška je  přijatelná, pokud je v souladu s právem a politikou strany, zejména 
  * a) má předepsané náležitosti([#nalezitosti_prihlasky_projektu|§ 6]),
  * b) je podána v termínu pro přihlášení projektů daného kola participativního rozpočtování, 

(2) Přihláška musí obsahovat aspoň následující údaje:
  * a) **volební obvod**, k němuž se přihláška podává,
  * b) označení volebního lídra([/rules/vr|VŘ]) v daném obvodu, případně větší čáati kandidátní listiny,
  * c) volební program((stčí odkazem)),
  * d) koaliční smlouvu((stačí odkazem)) či jinou smlouvu o volební spolupráci, je-li v obvodu uzavřena. 

(3) Přihláška může obsahovat i další údaje, zejména krátký srozumitelný **popis projektu** a nebo **výzvu k podpoře** členům, která nesmí přesáhnout délku 200 znaků.

(2) Přihláška projektu se podává příslušné předsednictvo písemně prostřednictvím informačního systému, který vede administrativní odbor.

===== Výběr přihlášek =====

== § 8 Postup při výběru ==

Administrativní odbor 
  * a) bezodkladně po vyhlášení kola participativního rozpočtování vydá jeho harmonogram, jak vyplývá z tohoto předpisu,
  * b) bezodkladně po termínu pro přihlášení projektů shromáždí všechny přijatelné přihlášky,
  * c) vyhlásí hlasování o projektech a jeho výsledek, a to přiměřeně způsobu, jakým hlasuje celostátní fórum v řádně oznámeném hlasování o volbě. K oznámení hlasování připojí výzvu k podpoře([[#nalezitosti_prihlasky_projektu|§ 7(3)]]) každé přijatelné přihlášky, pokud je uvedena.

== § 9 Hlasování o projektech ==

O projektech hlasují členové strany podle následujících zásad:
  * a) hlasující mají možnost se seznámit s přehledem přihlášek daného kola na jediné internetové stránce, která je výstupem odpovídajícího informačního systému,
  * b) u hlasování je uveden odkaz na úplné znění tohoto vnitřního předpisu, /* viz § 1799 NOZ */ 
  * c) každý člen strany má k dispozici hlasy v počtu, který určil republikový výbor pro dané kolo ([[#kolo_participativniho_rozpoctovani|§ 5]]),
  * e) své hlasy může člen kdykoliv během hlasování změnit,
  * f) průběžný počet hlasů je během hlasování viditelný, aby mohli členové své hlasy optimálně rozvrhnout a projekty nedostávaly více peněz než potřebují, jinak je hlasování tajné.

== § 10 Získané prostředky na projekt ==

Výše prostředků, kterou určitý projekt získal v participativním rozpočtování, se určí jako součin počtu hlasů pro něj odevzdaných a částky připadající na jeden hlas. Pokud by výše prostředků na všechny projekty, které je možné zahájit, měla přesáhnout rozpočtový strop daného kola, výše získaných prostředků se sníží poměrně.

== § 11 Výsledek hlasování ==

(1) U každé přihlášky se při vyhlášení výsledků hlasování uvede
  * a) počet hlasů, který získala v hlasování, a tomu odpovídající výše prostředků, přičemž k prostředkům získaným nad maximální výši prostředků na projekt uvedenou v přihlášce se nepřihlíží,
  * b) skutečnost, zda může být projekt zahájen; projekt může být zahájen právě tehdy, pokud získané prostředky na projekt dosahují aspoň minimální výše prostředků na projekt uvedené v přihlášce.

(2) Pokud projekt může být zahájen, 
  * a) finanční odbor pro něj zaregistruje(([[/rules/ropr#registrace_rozpoctu|§ 14(2) RoPr]])) výdajovou rozpočtovou položku([[/rules/ropr#rozpoctova_polozka|§ 8 RoPr]]) pod názvem projektu([[#nalezitosti_prihlasky_projektu|(§ 7(2)a)]]), rozpočtovým limitem(([[/rules/ropr#rozpoctova_polozka|§ 8(1)a) RoPr]])) ve výši získaných prostředků([[#ziskane_prostredky_na_projekt|§ 10]]) a příslušným výkonným orgánem jako hospodařící organizační složkou(([[/rules/ropr#rozpoctova_polozka|§ 8(1)c) RoPr]])); dále jako účel peněz(([[/rules/ropr#rozpoctova_polozka|§ 8(2)a) RoPr]])) odkáže přihlášku projektu.
  * b) záměry((viz [[/rules/prah#zamer_a_jeho_celkove_naklady|§§ 10 a 11 PraH]])) z této rozpočtové položky odpovídající přihlášce s výjimkou odměny[[#odmena|(§ 21)]] se považují za schválené bez ohledu na jejich výši.

===== Zahájení a řízení projektu  =====

== § 12 Zahájení projektu ==

Pokud je projekt možné zahájit ([[#vysledek_hlasovani|§ 11(1)b)]]), řešitel zahájí projekt. Pokud řešitel nezahájí v termínu projekt, stává se jeho přihláška nepřijatelnou a dále se k ní nepřihlíží.

== § 13 Doručování ==

Účastníci projektu souhlasí s tím, že k doručování lze používat elektronických nástrojů strany. 
  * a) Vůči straně mohou ostatní účastníci projektu právně jednat pouze prostřednictvím podatelny příslušného orgánu, ledaže je mu ze zvláštních důvodů třeba zaslat zprávu soukromou zprávou prostřednictvím uživatelského účtu nebo skupiny. 
  * b) Strana vůči ostatním účastníkům projektu právně jedná prostřednictvím jejich uživatelského účtu. 
Dodáním zprávy podle tohoto ustanovení platí zpráva za doručenou. 

== § 14 Zánik účasti na projektu ==

(1) Účast strany na projektu nezaniká. Důvodem zániku účasti řešitele na projektu je jen pozbytí způsobilosti být účastníkem projektu nebo závažné porušení povinností řešitele ([[#povinnosti_resitele_projektu|§ 18]]). 

(2) Porušení povinnosti se může dovolat jen účastník, který ho nezpůsobil a je jím dotčen. U nepodstatného porušení smlouvy se požaduje předchozí výzva k nápravě s upozorněním na hrozící následky.

(3) Účast řešitele na projektu zaniká buď rozhodnutím výkonného orgánu z předepsaného důvodu nebo vystoupením řešitele z projektu. Účast na projektu zaniká jen písemným oznámením toho, kdo chce zániku účasti na projektu dosáhnout, všem účastníkům. 

(4) Pokud řešitel přestal být účastníkem projektu, lze její práva a povinnosti bez jejího souhlasu postoupit jinému členovi strany rozhodnutím výkonného orgánu.

== § 15 Prodloužení projektu ==

Pokud je projekt řádně řešen, avšak vyskytla se potřeba jej prodloužit, může výkonný orgán rozhodnout o posunutí řádného termínu ukončení projektu. Trvání projektu je takto možno prodloužit nejvýše na dvojnásobek původní doby řešení. Další nebo opakované prodloužení projektu musí schválit republikové předsednictvo.
