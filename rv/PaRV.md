======Pravidla volebního participativního rozpočtování ======

== § 1 Účel předpisu==

Tento předpis upravuje rozdělování prostředků v participativním rozpočtování mezi senátní volební kampaně strany.

== § 2 Kampaň ==

**Volební kampaní** se rozumí mediální kampaň na podporu některé z kandidatur strany.  

== § 3 Participativní rozpočtování ==

**Participativní rozpočtování** je postup sestavování rozpočtu((viz [[/rules/ropr#zakladni_rozpoctove_postupy|Pravidla rozpočtování]])), ve kterém každý člen svým hlasem rozhoduje o tom, která kampaň bude financován z rozpočtovaných prostředků. Výše participativního rozpočtu vychází z rozpočtu strany. 

== § 4 Kolo participativního rozpočtování ==

(1) Každé kolo participativního rozpočtování zahajuje republikový výbor usnesením vydaným na návrh republikového předsednictva, které obsahuje
  * a) vymezení voleb, jichž se kolo týká,
  * b) stanovení výše příspěvku na kampaň z participativního rozpočtu pro přihlášky postupující do 2. kola,
  * c) stanovení výše příspěvku na kampaň z participativního rozpočtu pro alespoň tři vítěze v 2. kole,
  * d) stanovení rozpočetové položky, do níž mají převést prostředky nerozdělené ve volebním participativním rozpočtování((například rezerva, přebytek, projektový participativní rozpočet apod.))
 
(2) Termín pro podávání přihlášek je měsíc před termínem přihlášení(§ 4 VŘ). Hlasování o kampaních bude zahájeno nejpozději 14 dní před termínem přihlášení.

===== Přihláška kampaně  =====

== § 5 Přijatelnost přihlášky ==

(1) Přihláška je  přijatelná, pokud je v souladu s právem a politikou strany, zejména 
  * a) má předepsané náležitosti([#nalezitosti_prihlasky_projektu|§ 6]),
  * b) je podána v termínu pro přihlášení projektů daného kola participativního rozpočtování, 

(2) Přihláška musí obsahovat aspoň následující údaje:
  * a) **volební obvod**, k němuž se přihláška podává,
  * b) označení volebního lídra([/rules/vr|VŘ]), nominovaného krajským sdružením v daném obvodu,
  * c) volební program([/rules/vr#jednotlivy_volebni_program|§ 15 VŘ])((stčí odkazem)),
  * d) koaliční smlouvu((stačí odkazem)) či jinou smlouvu o volební spolupráci(§ 3 VŘ), je-li v obvodu uzavřena,
  * e) určení výdajové rozpočtové položky či podrobné platební údaje, kam mají být případně získané prostředky převedeny.

(3) Přihláška může obsahovat i další údaje, zejména krátký srozumitelný **popis kampaně** a nebo **výzvu k podpoře** členům, která nesmí přesáhnout délku 200 znaků.

(4) Přihláška projektu se podává příslušné předsednictvo nebo kandidát písemně prostřednictvím informačního systému, který vede administrativní odbor.

===== Výběr přihlášek =====

== § 6 Postup při výběru ==

Administrativní odbor 
  * a) bezodkladně po vyhlášení kola participativního rozpočtování vydá jeho harmonogram, jak vyplývá z tohoto předpisu,
  * b) bezodkladně po termínu pro přihlášení projektů shromáždí všechny přijatelné přihlášky,
  * c) vyhlásí hlasování o kampaních a jeho výsledek, a to přiměřeně způsobu, jakým hlasuje celostátní fórum v řádně oznámeném hlasování o volbě. K oznámení hlasování připojí výzvu k podpoře([[#nalezitosti_prihlasky_projektu|§ 7(3)]]) každé přijatelné přihlášky, pokud je uvedena.

== § 7 Hlasování o projektech ==

O projektech hlasují členové strany podle následujících zásad:
  * a) hlasující mají možnost se seznámit s přehledem přihlášek daného kola na jediné internetové stránce, která je výstupem odpovídajícího informačního systému,
  * b) u hlasování je uveden odkaz na úplné znění tohoto vnitřního předpisu, /* viz § 1799 NOZ */ 

== § 8 Získané prostředky na kampaň ==

Výše prostředků, kterou určitá kampaň získala v participativním rozpočtování, se určí dle usnesení republikového výboru o vyhlášení kola volebního participativního rozpočtování(§ 4). Pokud by výše prostředků na všechny kampaně, které uspěli, měla přesáhnout rozpočtový strop daného kola, výše získaných prostředků se sníží poměrně.

== § 9 Výsledek hlasování ==

(1) U každé přihlášky se při vyhlášení výsledků hlasování uvede počet hlasů, který získala v hlasování, a tomu odpovídající výše prostředků.

(2) Pokud kampaň v participativním hlasování uspěla, finanční odbor pro něj 
  * a) zaregistruje(([[/rules/ropr#registrace_rozpoctu|§ 14(2) RoPr]])) výdajovou rozpočtovou položku([[/rules/ropr#rozpoctova_polozka|§ 8 RoPr]]) pod názvem volebního obvodu([[#nalezitosti_prihlasky_projektu|(§ 4(2)a)]]) s rozpočtovým limitem(([[/rules/ropr#rozpoctova_polozka|§ 8(1)a) RoPr]])) ve výši získaných prostředků([[#ziskane_prostredky_na_projekt|§ 10]]) a příslušným předsednictvem jako hospodařící organizační složkou(([[/rules/ropr#rozpoctova_polozka|§ 8(1)c) RoPr]])); dále jako účel peněz(([[/rules/ropr#rozpoctova_polozka|§ 8(2)a) RoPr]])) odkáže přihlášku kampaně, nebo
  * b) automaticky převede získané prostředky do výdajové rozpočtové položky určené v přihlášce, nebo
  * c) provede převod na cizí transparentní účet podle údajů v přihlášce.
 Finanční odbor také automaticky provede všechny pořebné souvysející úpravy. Záměry potřebné k těmto změnám a převodům se považují za schválené celostátním fórem.

== § 10 Záruka provedení kampaně ==

Pokud kandidát odstoupí, je zrušena či ukončena volební spolupráce způsobem, který brání pokračování kampaně ze strany Pirátů nebo je kampaň jinak ukončena před vyhlášením výsledků voleb, neutracené prostředky získané v participativním rozpočtování se přesunou do rozpočtové položky pro nerozdělené prostředky (§ 4 d)).
